—854—

bravimus, inter cetera quandam fecissemus constitutionem,
que incipit: „Ad reformandam in clericis honestatem“, scribe-
remus diocesanis nostris, quod ea facerent publicari et tam
ipsi quam alii, qui eam in suis diocesibus publicare fecerunt,
contra coniugatos clericos et alios in minoribus ordinibus
constitutos, qui secundum constitutionem eandem suis dio-
cesanis infra tres menses a dicte constitutionis editione,
cum presentes erant, vel inffra mensem a tempore reditus se
non presentaveranta), servaremus eandem et faceremus in-
violabiliter observari, non deffendendo eosdem ut clericos, si
extunc reperirentur in aliquo delinquentes, quin potius promite-
remus eosdem per officiales vestros iuxta eorundem demerita
castigari. Qua littera ac etiam predicta constitutione nec non
hiis, que fidelis vester Bernardus Caffont ex parte vestra
nobis retulit, diligenter inspectis, matura deliberatione habita,
invenimus, quod predicta constitutio in sui forma habet, quod,
quanquama) infra tres menses a dicte constitutionis editione
coniugati clerici seu alii in minoribus ordinibus constituti
suis diocesanis vel eorum officialibus se non presentaverint,
adhuc tamen monendi sunt nominatim, cum predicte con-
stitutionis pena solum ad monitos extendatur, ex eo, quod
dicit: „et moneantur nominatim,“ et inferius in ipsa con-
stitucione, cum dicit: „Qui si taliter moniti“ etc. Et quia
etiam iura nolunt aliquem clericali privilegio privari, nisi
monitus fuerit nominatim. Noscat tamen regia excellencia,
quod scribimus suffraganeis nostris, quod illi, qui dictam
constitutionem in suis diocesibus non publicarunt, eandem
faciant, ut cicius poterunt, publicari. Et quod tam ipsi
quam alii, qui eam publicari fecerunt, debeant eam inviola-
biliter observare, monendo nominatim singulos clericos con-
iugatos et alios in minoribus ordinibus constitutos, ut a
contentis in ipsa constitucione abstinere debeant, ut extunc,
nisi abstinuerint a prohibitis in eadem, ab ecclesia pro clericis
minime deffendantur. Et quanquam nobis et concilio visum
extiterit, satis fore provisum per constitutionem prefatam ac
per alia iuris media contra huiusmodi clericos delinquentes3
si tamen regie magestati videbitur plenius providendum, parati

a) So Or.

