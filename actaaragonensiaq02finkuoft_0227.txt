—731—

hiis sumus longo tempore similiter assueti et quasi naturati,
secundum quod dicitur: Usus est altera natura.

Quod autem dicitis, quod propter honorem apostolice sedis
et sancte Romane ecclesie vos recepimus reverenter, verum esse
fatemur. Et si hoc fecimus, debitum nostrum persolvimus.
Subsequenter vero asseritis, quod nos respondimus vobis di·-
cendo: Labia sacerdotis . . . Certum est, quod hec fuit auc-
toritas, set exposicio, quam ponitis in litteris vestris, salva
reverencia vestra, satis longe nohis videtur distare ab illa.
Potuisset tamen faciliter accidisse, quod aut nos nesciverimus
bene exprimere, aut forte vos non bene potuistis nostrum
intelligere idyoma. Unde si non est oblivioni traditum, nobis
videtur expositam fuisse auctoritatem hoc modo, videlicet quod,
cum propheta Malachias dixisset, quod labia sacerdotis .
nos, si bene recolitis, diximus, quod, si propheta loquendo
generaliter de omnibus sacerdotibus asserebat, quod essent
angeli Dei, potissime nos intelligere et dicere poterimus de summo
sacerdote, videlicet domino papa noviter tunc creato et misso
a Dec, cum ipse esset angelus, hoc est missus. Et ad huc
non solum ipsum angelum dicere poteramus, verum etiam vos,
qui angeli eius eratis, videlicet nuncii, sicut dictum est supra,
qui nobis ex parte dicti domini pape annunciabatis gaudium
inagnum scilicet pacem, veluti annunciaverunt angeli in
nativitate domini nostri Jesu Christi, cum cecinerunt: Gloria
in excelsis Deo et in terra pax hominibus.2) Et ad huc etiam
diximus: Nos volumus querere ab isto angele, hoc est domino
papa, tamquam misso a Deo et a vobis veluti ab ipso domino
papa missis, qui secundum assercionem prophete estis custo-
des sciencie et quod a vobis exquiri et requiri debet lex et
omnis sciencia veritatis Christi, si id, quod feceramus, vide-
licet obedire et sequi imperatorem Henricum Rome coronatum,
unctum et approbatum per dominum papam et Romanam ec-
clesiam erat secundum legem et scienciam veritatis Christi?
Videtur nobis, quod hec fuerunt verba nostra. Deus novit
veritatem, quia, salva reverencia vestra, non fuit necessarium
nobis dicere illud, quod exprimitis in litteris vestris, quod

²) Ans Lucas 2. b. 14.

