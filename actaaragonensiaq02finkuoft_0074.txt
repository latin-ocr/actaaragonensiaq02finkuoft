-578â€”

Nova sunt, ut comuniter hic fertur, et penes magnates,
quod tractatur de confederatione inter Januenses intrinsecos
et Pisanos et omnes isti tractatus fiunt de connivencia domini
pape, qui, etsi non palam, clam dabit quodcunque impedimen-
tum armate vestre, quam facitis. Hoc dixit michi dominus
Neapoleo in secreto, set quod non facerem ipsum actorem.
Set quia serenitatem vestram nichil debet latere, ideo hoc
curavi significare, supplicando magnificencie vestre, hoc nulli
alii comunnicare intuitu dicti domini Neapoleonis amici vestri
cordialis.

Item noverit vestra regia celsitudo, quod duo Januenses
de parte extrinsecorum videlicet Simon de Oria et Nicolaus
de Spillula venerunt noviter de rege Francie ad dominum
papam et alter eorum scilicet Simon de Oria remansit hic et
me presente intravit bis ad dominum papam et, ut fertur,
tractat cum domino papa, quod placeat sibi providere de
remedio oportuno, quod tam honorabilis civitas, sicut est
Janua, et tam necessaria et utilis passagio Terre sancte, si
fieret, non sic amplius destruatur. Alter vero scilicet Nico-
laus de Spillula hinc recessit et secundum aliquos direxit
gressus suos ad dominationem vestram, secundum vero alios
ivit ad dominum Mateum Viccecomitem Mediolanensem.

Item dixit michi dominus Neapoleo, quod sindicus seu
procurator Pisanus, qui est hic, venit ad eum et dixit sibi
rogando, quod ipse, qui erat amicus vester et etiam Pisanorum
tractaret vobiscum de pace inter vos et ipsos Pisanos, et
quod ipsi Pisani darent vobis tantam pecuniam, quod possetis
maiorem terram Sarrecenorum acquirere, quam sit Corsica et
Sardinea. Et quod respondit sibi, quod ipse non intromitteret
se, verumtamen dixit michi postmodum, quod, si ego scirem
aliquem bonum tractatum, qui cederet in honorem vestrum,
ipse libenter laboraret, alias non. Ego autem dixi sibi, quod
non videbam alium bonum tractatum, nisi quod dimitterent
vobis insulas et quod submitterent se gracie vestre. Duxi
etiam sibi, quod nullo modo consentiretis tractatui dicti
procuratoris, quia, cum a longis retro temporibus vos intitula-
veritis regem Corsice et Sardinie more progenitorum vestrorum,
volebatis aucmentare titulum et nullatenus minuere.

