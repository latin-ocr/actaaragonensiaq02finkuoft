-930â€”

fundavissemus in civitate Ilerde studium generale in omnibus
scienciis approbatis demumque pro reformatione et ordinacione
eiusdem studii universitas dicte civitatis promisisset anno
quolibet usque ad decem annos solvere episcopo et capitulo
Ilerdensibus duo millia et quingentos sol. Jaco, ut iidem
episcopus et capitulum haberent doctores et magistros in
dicto studio, qui legerent ibidem iura et alias sciencias ap-
probatas3 prefatique episcopus et capitulum assererent se non
teneri ad predicta ex quibusdam causis coram nobis verbotenus
propositis: et ea propter plures questiones inter dictam uni-
versitatem et cives eiusdem ex una parte et dictos episcopum
et capitulum ex parte altera fuissent exorte nobisque esset
per utramque dictarum parcium supplicatum, ut ea omnia
deberemus, prout nobis expediens et dicto studio utile vide-
retur, diffinire et terminare, et quelibeta) pars promisisset
sollempniter se observaturam, quicquid nobis placeret circa
premissa statuere seu eciam ordinare: ideo nos, affectantes
cuiuslibet dissensionis et discordie inter partes predictas oc-
casionem et materiam amputare, venerabili patre Poncio Dei
gratia episcopo Ilerdensi eiusdemque ecclesie capitulo nec non
Petro de Bosco, Raymundo Coqueti, Dominico de Casserris et
Thoma Johannis paciariis civitatis iam dicte in nostra presencia
constitut-is pro se et tota universitate predicta sic duximus provi-
dendum et ordinandum, ut dictum studium conservetur possitque
in melius reformari, quod ordinacio studii et doctorum provisio
de cetero competat paciariis et dicte universitati, non autem
episcopo et capitulis prelibatis, salva iurisdiccione ecclesiastica
eidem episcopo, ubi alias eib) de iure competit. Et quod
dicti episcopus et capitulum per octo annos continue subse-
quentes solvant et solvere teneantur anno quolibet dicte uni-
versitati tria milia sol. Jacc., medietatem videlicet in festo
Omnium sanctorum proxime venturo, et aliam mediet-atem in
subsequenti festo pasche resurreccionis domini et dare per
dictos annos canonicam porcionem integriter uni magistro
medicine, quem eadem universitas duxerit eligendum, et quod
ipsa universitas suis propriis missionibus teneatur et procu-
rare et habere doctores sive magistros, qui legant in studio

a) qualibet Reg. b) Reg. eis.

