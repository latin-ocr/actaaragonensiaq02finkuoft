—858—

betr. Aufertigung von Dokumcnten durch kirchliche Notare
aufzuheben oder einzuschriinken. villafranca 1322 Juni 6.

Jacobus etc. reverendo . . . Eximino . . . archiepiscopo
Tarrachonensi ac venerabilibus prelatis et aliis in Tarracho-
nensi concilio congregatis salutem etc. Bene credimus a vestra
non excidisse memoria, qualiter dudum nos volentes scanda-
lis et periculis, que ex perversorum clericorum factis pro-
venerunt et sepius proveniunt nostre rei publice nostris-
que subiectis, obviare, tempore reverendi bone memorie G.
'Tarrachonensis archiepiscopi predecessoris vestri, dicti archie-
piscopi, provisionem quandam fecimus, pro qua eorum auda-
cia sub iuris miniculis retenta ad peiora minime retraheretur.
Quam quia dictus predecessor vestri, iam dicti archiepiscopi,
contra libertatem ecclesiasticam editam fore dicebat, licet con-
trarium nobis et nostro consilio videretur, et supplicabat
nobis, ut eam tollere deberemus, subiungens se paratum super
premissis convocato concilio talem remedium adhibere, de quo
nos contenti essemus, suspendimus eius effectum. Dictus autem
predecessor vestri, dicti archiepiscopi, propter corporis vale-
tudinem ad locum Montispessulani habuit se transferre in-
ibique morte preventus nec concilium convocare nec reme-
dium per ipsum promissum potuit apponere. Vos autem
predictus archiepiscopus ad nostri instantiam provinciale con-
cilium convocastis et inibi intendendo providere ad predicta
ordinacionem quandam fecistis, que tamen non ad provisionem
set ad turbacionem dicti negocii videtur pocius redundare.
Que etiam talis qualis est, per suffraganeos vestros et offi-
ciales eorum ullatenus observatur. Immo quidam ex dictis
officialibus asserunt, vos predictam ordinacionem fecisse minime
potuisse. Cumque ex debito regalis culminis iura iurisdic-
cionesque nostra-s non debeamus negligere nec possimus, id-
circo vos requirimus, quatenus in presenti concilio sic defectum
dicte pristine ordinacionis vestre velitis supplere, quod per
eam iura nostra serventur illesa et nostri subiecti possint sub
iusticie tramite per nos regi. Alias scire vos volumus, quod
nos dictam provisionem per nos factam et aliam, si necesse
fuerit, edendam servari faceremus taliter, quod absque preiu-
sdicio ecclesiastice libertatis nostra regalis iurisdiccio non ledatur.

