-631—

vestrorum, de quibus vos loquimini, tantum habent de se ipsis
facere, quod vestros hostes iuvare non possunt. Et hoc non
est propter bonitatem nec potenciam vestram, set propter nos,
qui usque nunc dedimus eis satisfacere. Vos autem adiutores
habere non vultis; nam tanta fuit vestra vilitas, quod noluistis
iuvare Pisanos in deffensione Sardinie et Corsice, de quibus
vos plus eratis domini quam Pisani. Nec eciam Florentinos .
contra Castrucium vestrum hostem pessimum adjuvistis.
Ad quod ille replicavit, quod, licet ipsi teneant civitatem,
tamen tota Riparia tenetur per hostes eorum et pro parte per
Castruchium supradictum usque prope civitatem, ita quod satis
habent se posse deffendere. Cum Pisanis autem non habebant
aliquid nec unquam receperunt ab eiS, propter quod brigam
eorum deberent brigis ipsorum cumulare et principaliter totam
domum Aragonie sibi constituere hostem, in qua erant tres
corone regie. Ex quibus verbis comotus in furiam incepit
dicere: Vfljssimi omnium hominum, bene certe in verbis vestris
vestram ostenditis vilitatem! Modo ergo bene statis, ut vos
decet stare, cum iam per perdicionem Sardinie et Corsice in
civitate vestra habeatis remanere obsessi et revendemini tan-
quam servi. Ad quod etiam respondit: Certe, satis erat nobis
guerre portare hostilitatem solius regis Frederici et regni sui,
sine quod adderetur0) potencia regum et regnorum Aragonie
et Maioricarum. Ad quod papa: Bene ergo statis, ut decet!
Et postea aliquantulum quieciori animo et voce subiunxit:
Certe, adhuc si essetis boni et valentes homines, posset nego-
cium Sardinie reparari. Bene enim scimus, qualiter dicta
insula de gentibus et de aliis est dimissa munita; et ideo in
istis aliquid iam incipimus operare. Ad quod ille respondit,
quod ipse erat unus solus homo de Janua non habens aliquid
a suo comuni super istis, ita quod per se ad ista respondere
non poterat nec debebat. Et in hoc fuit finis verborum.

Quare considerare habet sapiencia regia et multum
prudenter avertere, quod dicta insula, que cum tot et magnis
expensis, laboribus, dampnis et periculis est feliciter, magni-
fice et ad magnam gloriam et exaltacioneni corone regie aqui-
sita, perdi non possit per incautelam et cotemptum. Precipue

a) addai-etur Or.

