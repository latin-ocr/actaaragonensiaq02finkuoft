—894—

dictis scriptis plenius continetur. Nos, inquam, hec videntes
nimium provocati ad iram stupefacti ac vehementer stimulati

fuimus audientes et videntes rem nunquam 111 nobis excogi-
tatam neque per consequens dictam, cum nunquam etiam

super talibus cum dicto magistro Arnaldo nec cum alio con-
tulerimus, ut predicitur, die aliquo vite nostre. Nec etiam
verum fuit, quod nos sompnium predictum fecerimus nec cum
dicto magistro consequenter loquti fuerimus in aliquo super
eo. Non enim placitum sit ante illum regem regum, qui nos
regnare facit et vivere, quod in suis sanctis evangeliis dubi-
tacionem aliquam habuerimus nec habemus, et sicuti de nobis
scimus, sic de dicto rege Frederico fratre nostro, quem
firmissime credimus catholicum principem, ab hoc insontem
indubitabiliter arbitramur. Mirandum sic est de dicto magistro
Arnaldo, cum tantum mendacium dixerit contra nos et dictum
fratrem nostrum. Qui etiam magister circa hoc comisit tri-
plicem falsitatem, primo quia nos in evangeliis proposuit dubi-
tasse, quod nunquam in cor nostrum ascendit. Secundo quia
dictum sompnium nos fecisse et sibi retulisse asseruit, quod,
ut prediximus, nunquam fecimus nec secum aliquid super eo
contulimus. Tercio quia nobis eum, ut supra scribitur, inter-
rogantibus, an dixisset, se dixisse, ut prescribitur, omnino
negavit. Cuius rei contrarium per dictam scripturam a sanc-
titate vestra nobis missam et nobis et cuique intuenti mani-
festum est, pro quibus, si diligenti consideracione quis velit
attendere, dictus magister Arnaldus mendax probatus efficitur,
adeo quod deinceps neque nos neque alia persona laudabilis
eum habere debet familiarem neque sibi exhibere favorem.
Hec igitur reverentissime sanctitati vestre sic longo stilo
describimus, ut apud eam premissorum veritas clarius eluces-
cat. Supplicantes humiliter, ut, sicuti dicta propositio facta
falso et mendaciter per dictum magist-rum Arnaldum fuit lecta
in consistorio, sic hec nostra littera in consistorio assimili
perlegatur. Qui cuncta disponit, personam vestram beatis-
simam ad sue sancte ecclesie conservet servicia per tempora
longiora. Dat. Barchinone kalendas Octobris anno domini
millesimo CCCO. decimo.

Bernardus de Auersone mandato regis, cui fuit lecta
et qui in parte correxit eam.

