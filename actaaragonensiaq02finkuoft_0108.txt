—612—

Pisanorum ille, qui continue moram trahit in curia et dixit
sibi, quomodo in Nicia applicuerat quidam alius sindicus
Pisanorum, qui noviter expectabatur per eos cum pleno
mandato tractandi cum regia magestate. Et est frater cuius-
dam, qui regit totam civitatem et est principale caput populi.
<Qui cum ista predictus sindicus narraret amico, dixit amicus:
Vere multum dubitamus, quod iste dominus noster non im-
pediat istam nostram concordiam et etiam, quod nos non
debeamus nos intromittere. Cui dixit sindicus: Non, pater
reverende, non est hoc faciendum, nec credO, quod dominus
noster hoc impediat, precipue cum dictus sindicus mitatur ad
vos per comune Pisarum ad tractandum mediante vobis de
dicta concordia. Certe, dixit amicus, dum modo ipse non
impediat nos, cum adiutorio Dei confidentes de bonitate
regia credimus et speramus omnino vos concordare, nisi
remaneat ex indisposicione vestra. Et videretur nobis, quod
vos deberetis ista tangere domino nostro, quod dubitamus nos
interponere in istis tractatibus, credentes sibi displicere, si
hoc faceremus sine expressa voluntate sui.

Qui predictus sindicus statim eadem die post vesperos
intravit ad dominum nostrum et sicut ille, qui intrat, quando
vult et quociens vult, fuit statim introductus ad papam. Et
incepit dicere sibi, quo modo civitas eorum erat in mala
dispositione propter turbationes, dissentiones et suspitiones,
que erant in civitate, et multum erat propinqua destructioni,
nisi per aliquam viam iuvarent se. Nam a paucis diebus
citra fuerant interfecti de maioribus civitatis et omnes milites
bene XIV, ita quod civitas eorum erat in magno periculo
destruendi,a) et non solum habebat intestinam brigam, ymmo
exterius angustiabantur non solum per regiam magestatem,
ymmo per Castruchium, quem habebant gravem vicinum et
hostem eorum, et nullum subsidium nec adiutorium ab aliquo
sperabant, nec ab eo et rege Roberto, in quibus totam spem
eorum iactaverant, nullum adiutorium nec bonum consilium ab
eis habere potuerant. Et ideo cogebantur devotionem regiam,
cum aliam viam restaurandi se ipsos non haberent, procurare.
Etcum omnia ista dixisset, respondit dominus noster: Certe,

a) So Or.

