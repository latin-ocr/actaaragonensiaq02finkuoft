—941—

Item protestantur, quod sancte Romane ecclesie institutioni
et consuetudini generali christianitatis in contrahendis matri-
moniis per hoc derogare nolunt nec scandalum suscitare set
discidia tollere et amiciciam propagare.

Item quod ipsius sancte Romane ecclesie omnes sunt et
semper esse volunt devotissimi dispensationisque beneficium
oportunitate temporis, antequam predicti puer et puella ad ⁴
annos nubiles perveniant, volunt cum effectu operis inpetrare.

Protestantur premissa omnia et singula coram vobis
principibus ecclesiasticis et secularibus ac prelatis et clericis
necnon spectabilibus comitibus, proceribus, baronibus, nobilibus
et aliis, qui presentes estis, vestrum super hiis testimonium
invocantes, dictis et scriptis, sicut opus fuerit, afferendum,
Et vos magistrum Martinum Liberum, civem Monacensem,
publicum inperiali auctoritate notarium petunt, requirunt et
monent, ut de hiis conficiatis unum vel plura, sicut requisiti
fueritis, instrumenta.

CRD 7934. Gleichz. Abschrift. Pap. Vgl. oben S. 420. Die Urkunde
Friedrichs deutsch in Westenriec1er, Beytrage V, ‘240 und Mon. Boica XXXV, 2, 62.

